<!DOCTYPE html>
<html lang="cs">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Článek - Thajsko</title>
    <link rel="stylesheet" href="styles.css">
    <!-- Splide CSS z CDN (Galerie) -->
    <script src="/script.js" defer></script>
</head>

<!-- Hero Section -->
    <section class="hero">
        <div class="hero-bg">
            <img src="https://raw.githubusercontent.com/Michalissimo/cestopisy/main/static/uvodni.jpg" alt="uvodni">
        <div class="hero-gradient"></div>
        </div>
        
        <div class="hero-content">
            <div class="hero-divider-top"></div>
                <h1>Sám doma v Thajsku</h1>
                    <p class="hero-subtitle">Aneb má první solo cesta </p>
        </div>
        
        <div class="scroll-indicator">
            <div class="scroll-line"></div> 
        </div>
    </section>

    <!-- Úvod -->
    <section class="section">
        <div class="container">
            <div class="title-line"></div>
                <div class="content-text">
                    <p>
                        Vždy jsem chtěl cestovat, pronásledoval mě však podvědomý pocit strachu, nejistoty a toho, že vlastně nemohu. Děkuji tam nahoru každý den za to, že jsem do toho šel. 
                        <br><br>
                        Pro Thajsko jsem se rozhodl v podstatě spontánně, ukončil jsem své dosavadní zaměstnání v Brně a cítil jsem, že potřebuji změnu. První měsíce jsem prozkoumával Čechy, Rakousko a chtěl jsem dále.
                        <br><br>
                        Když už se pro něco rozhodnu, musí to dávat smysl a věnuji tomu sto procent. Z toho důvodu byla na prvním místě Indie. Šel jsem na to obráceně a po přípravě „co chci vidět“ jsem si udělal rychlý průzkum a zjistil jsem, že pro první sólo cestu není Indie úplně vhodným cílem. Tedy, samozřejmě může být, ale nebylo v mém zájmu dát si takový blázinec ihned na začátku. Vše co jsem si tedy do Indie naplánoval jsem ze dne na den zahodil a plánovat jsem dále nechtěl, podíval jsem se co je nejblíže a tentýž večer jsem zakoupil letenky do Bangkoku.
                        <br><br>
                        Na prvním místě byla Indie, neboť jsem o ní již dlouho přemýšlel. Šel jsem na to obráceně a po přípravě toho, co chci vidět - jsem si udělal rychlý průzkum a zjistil, že pro první solo cestu není úplně vhodným cílem. Tedy, samozřejmě může být, ale nebylo v mém zájmu dát si takový blázinec ihned na začátku. Vše co bylo do Indie naplánováno, jsem ze dne na den odložil.
                        <br><br>
                        Podíval jsem se na nejlevnější letenky po okolí, poznačil si co chci vidět a tentýž večer jsem zakoupil letenky do Bangkoku.
                        <br><br>
                        Prioritou bylo poznání nové kultury, sebe samého a získání zkušeností… ať to přinese co to přinést má. Kde skončím? To vkládám do rukou Božích.
                        <br><br>
                        Bez dalšího zbytečného plánování jsem si pořídil batoh <b>Osprey Farpoint 40</b> o kterém jsem četl již dříve. To proto, abych se mohl cítit co nejvíce svobodný, nic moc sebou netahal, mohl ho vzít na treky a na letištích tak proběhl jako neviditelný - směrem k nové zemi.
                    </p>
                </div>
            </div>
        </div>
    </section>

<!-- Poprvé sám mimo Evropu -->
    <section class="section2">
        <div class="container">
            <div class="title-line"></div>
                <div class="content-text">
                    <h2>Poprvé sám mimo Evropu</h2>
                        <p>
                        Nebudu lhát, měl jsem strach. Zaprvé strach z vlastních omezení a zadruhé strach z toho <i>„co bude?“</i>.
                        <br><br>
                        Vím, že se o sebe postarám, už nějaký čas žiji sám na druhé straně republiky, práce a města střídám pomalu každý rok a slovo změna mi není cizí… nicméně putování v cizí zemi, do které jsem se za pár dní naučil pár vět? Naštěstí je má vůle a víra silnější, než má hlava.
                        <br><br>
                        Začátek byl jasný, nastoupit na vlak do Vídně, prvním letadlem do Šardžá a tam mě čeká přestup do Bangkoku.
                        <br><br>
                        Ráno se probouzím, za 5 hodin mi jede vlak do Vídně, kolem mě je nesmírné ticho.
                        <br><br>
                        Je sobota a já ještě kontroluji, zda mám vše.
                        Brouzdám po netu a zjišťuji, že je lepší mít vytisknuté papíry - TDAC, letenku a kopii pasu.. <i>„super, jako vždy na poslední chvíli a já nemám tiskárnu,“</i> říkám si.
                        Zbývají dvě hodiny do odjezdu. Skáču na internet, fotím pas a běžím do nejbližší tiskárny. Po cestě mě neuvěřitelně bodá v kyčli tak, že každý krok je pro mě přemlouváním s přestávkami - pravidelně cvičím, zdravě jím, o tělo se starám a dny předtím nic - tedy pevně věřím v psychosomatiku a kráčím dále.
                        <br><br>
                        Vím, že se mě snaží hlava na poslední chvíli přemluvit, ať se otočím.
                        <br><br>
                        Stojím v Židenicích na nádraží, za 10 minut je tu vlak.. v životě jsem se necítil tak divně.
                        Není mi zle, není mi ani dobře, stažený nejsem v žaludku, nýbrž v prostoru kolem sebe.. hlava totiž nemůže vypočítat, co bude za další vteřinu.
                        Naposledy sebe se ptám… <i>„jsem toto já, kdo dělá toto rozhodnutí?“</i>. 
                        <br><br>
                        Sedím ve vlaku a sleduji míhající se krajinu za oknem, <i>„kéž bychom mohli létat jako ti ptáci nad polem“</i>.
                        Vystupuji ve Vídni, přestupuji na další vlak, za pár minut jsem na letišti. 
                        Ještě poslední výkřiky mé hlavy do tmy… dívám se na tabuli <i>departures</i>, držím v ruce letenky, procházím kontrolou, skenuji pas, vkračuji do letadla.
                        V hlavě mi běží modlitba, <i>„ať je naše cesta klidná a letadla v pořádku“</i> - dříve už jsem létal, ale od určité chvíle jsem se létání obával.
                        <br><br>
                        Už není cesty zpět, zapínám pás, nadechuji se, nasazuji sluchátka… vidím svou oblíbenou hudbu, cítím její barvy… s tím jak letadlo nabírá výšku, já nabírám vnitřní klid.
                        </p><br><br>

<!-- Galerie -->
<div class="gallery">
  <img src="https://raw.githubusercontent.com/Michalissimo/cestopisy/main/static/Sekce 1/Bangkok.jpg" alt="Bangkok">
  <img src="https://raw.githubusercontent.com/Michalissimo/cestopisy/main/static/Sekce 1/Boarding.jpg" alt="Boarding">
  <img src="https://raw.githubusercontent.com/Michalissimo/cestopisy/main/static/Sekce 1/nad oblaky.jpg" alt="Letiště">
</div>
<!-- /Galerie -->

                    <br><br>
                    <p>
                        Třináct hodin uplynulo jako voda, vystupuji z letadla, skenují mi otisky prstů a obličej… s tím si uvědomuji, že celé to schovávání před systémem byla úplná blbost, opět se směju své hlouposti.
                        Dostávám razítko do pasu a rozhlížím se po letišti… potřebuji se dostat do vlaku a ničemu nerozumím, chviličku pozoruji okolí a učím se. 
                        Směním si dolary na bahty, vkládám peníze do automatu, vybírám stanici <i>Phaya Thai</i>, vyskakuje na mě žetonek a už sedím ve vlaku - po cestě se mi otevírá neuvěřitelný výhled na večerní město.
                    </p>
            </div>
        </div>
    </section>

<!-- Vítej v Bangkoku -->
    <section class="section">
        <div class="container">
            <div class="title-line"></div>
                <p class="content-text">
                    <h2>Vítej v Bangkoku</h2>
                        <p>
                        Vystupuji z vlaku a dostávám facku od teplého, vlhkého vzduchu, pot mi stéká po tváři už při prvních krocích, <i>„takto tu mají po celý rok? To mě podrž…,“</i> pomyslím si.
                        <br><br>
                        Z nádraží si prohlížím vysoké budovy a moderní část města, z nadšení posílám sestře fotografie, ve snaze předat to, co mám před očima. Připadám si jak v New Yorku - ve kterém jsem nikdy nebyl. Dýchám horký vzduch, nespal jsem ani minutku a přesto cítím proud energie… kráčím směrem ven. Nebem prostupuje elektřina, na zem dopadají lijány vody, <i>„bylo by lepší mít plavky už v letadle,“</i> směju se… A Bangkok mě vítá tropickou bouří.
                        <br><br>
                        </p>
                        <br><br>

<!-- Galerie -->
 <div class="gallery">
  <img src="https://raw.githubusercontent.com/Michalissimo/cestopisy/main/static/Sekce 2/Bkk (1).jpg" alt="">
  <img src="https://raw.githubusercontent.com/Michalissimo/cestopisy/main/static/Sekce 2/Bkk (2).jpg" alt="">
  <img src="https://raw.githubusercontent.com/Michalissimo/cestopisy/main/static/Sekce 2/Bkk (3).jpg" alt="">
  <img src="https://raw.githubusercontent.com/Michalissimo/cestopisy/main/static/Sekce 2/Bkk (4).jpg" alt="">
</div>
<!-- /Galerie -->
                        <br><br>
                        <p>
                        Po rozčarování si uvědomuji, že potřebuji odvoz do hotelu.
                        Na mapě to vypadalo jako směšný kousek, nicméně je to hodina pěšky <i>„nevadí, kilometry chodím pořád, zkusím to..,“</i>. 
                        Po deseti minutách s chodidly ve vodě, po prvním uklouznutí uprostřed města si uvědomuji, že bez chodníků a s mými děravými boskami (které tak výborně odvádějí vodu) to nebude taková legrace.
                        </p>
                        <br><br>

<!-- Galerie -->
 <div class="gallery">
  <img src="https://raw.githubusercontent.com/Michalissimo/cestopisy/main/static/Sekce 2/botky.jpg" alt="">
  <img src="https://raw.githubusercontent.com/Michalissimo/cestopisy/main/static/Sekce 2/obcas zaprsi.jpg" alt="">
</div>
<!-- /Galerie -->
                        <br><br>
                        <i>„Kašlu na to, chodit budu v horách,“</i> otevírám Grab, beru první nejlevnější možnost a za minutku je tu… <i>„pouhých 83 bahtů a 10 minut cesty? Krása!“</i> říkám si. 
                        <br><br>
                        <i>„Váš řidič je> tu!“</i> křičí aplikace a předemnou čeká Thajec na skůtru, <i>„aha! V tomto počasí to měla být spíše malá lodička… no budiž…“</i>.
                        <br><br>
                        Srdce křičí naskoč! Ale hlava říká ne. 
                        Během následných milisekund v hlavě přerovnávám všechny možné scénáře a dosavadní život.. <i>„Sawatdee krap!!“</i> Zdravím místního a za pár vteřin se rukama pevně držím skůtru - letím středem Bangkoku uprostřed největšího lijáku jaký jsem kdy viděl. 
                        Je večer, všude je nesmírný provoz, skůtr vedle skůtru, auto kam se podíváš… na silnicích musí být tak dva centimetry vody, které očividně nikoho netrápí. Velmi rychle se ladím s místními, tedy nač se obávat.
                        Roztahuji ruce dokořán… znovu letím… voda mi stéká po tváři, hromy vibrují prostorem a vítr prostupuje celým mým tělem až do srdce, které křičí životem. 
                        <br><br>
                        <b>Jsem tu. Jsem svobodný.</b>
                        <br><br>
                        Před odletem jsem si zajistil jediné - dopravu do Bangkoku a první dvě noci v hotelu s tím, že se budu pohybovat dle pocitu.
                        Přijíždím k hotelu, vítají mě s otevřenou náručí, spousta květin, netopýři, rybičky a naprostý klid uprostřed města.
                        Již po prvním jídle a rozhovoru zjišťuji, že to není hotel, ale druhý domov. 
                        Majitelé jsou nesmírně přátelští Thajci, kteří zde žijí již 55 let. 
                        Pracovali na farmě, stejně jako jejich předci, dnes jsou v důchodu a z domu udělali hotel, který chtějí udržet, dokud jim srdce tluče. 
                        Dáma uvaří na co máte chuť, vypere, vyžehlí, poradí… mám tak možnost dozvědět se více o jejich kultuře a naučit se nějaká bonusová slova, kterými mohu zářit dále.
                        <br><br>
                        Poprvé cítím jak chutná mango, mini banán a čerstvý motýlí květ - který v Asii roste jako houby po dešti.
                        <br><br>
                        Při první návštěvě toalety mě ihned překvapí, že nemají toaletní papíry, nýbrž tzv. <i>bumgun</i> - u nás je to bidet. Po pár dnech si zvykám a říkám si, že je to ve výsledku i lepší varianta, nežli vyhazovat papír do potrubí, kdy následně vodu složitě čistíme. 
                        <br><br>
                        Další výhoda <i>Bumgunu?</i> Střílet komáry, kteří se na Vás snaží během potřeby útočit!
                        <br><br>
                        </p>

<!-- Galerie -->
 <div class="gallery">
  <img src="https://raw.githubusercontent.com/Michalissimo/cestopisy/main/static/Sekce 2/Thajsko_bantee-scaled.jpg" alt="">
  <img src="https://raw.githubusercontent.com/Michalissimo/cestopisy/main/static/Sekce 2/Thajsko_bantee2-scaled.jpg" alt="">
</div>
<!-- /Galerie -->
                        <p>
                        Probouzím se brzy ráno, <i>jetlag</i> na mě nefunguje, zacvičím si a běžím ven.
                        <br><br>
                        Prozkoumávám Bangkok a jako první zjišťuji, že Pražská a Brněnská doprava je na tom ještě dobře.
                        Motorky předjíždějící se v protisměru… silnice plné aut, nefunkční semafory a někde nejsou ani chodníky.
                        Vytvářím si tak vlastní systém s přechody a cítím z toho zvláštní pohodu.
                        Zdá se mi, že lidé za volantem či řídítky jednají spíše intuitivně, nikdo na nikoho netroubí, nikdo se nevzteká.
                        Ikdyž se bavím s taxikáři.. slýchávám <i>„yes, this is Bangkok, these drivers are crazy“</i>.
                        <br><br>
                        Za měsíc v Thajsku jsem neviděl jediného rozzlobeného řidiče či člověka, ale to je pouze má zkušenost.
                        <br><br>
                        Objevuji chrámy, parky, dopřávám si masáže a zkouším místní jídlo.
                        Jednou po večeři si vesele kráčím na Khaosan Road, když něco cítím na pravé noze, vedle které něco leží.
                        V první chvíli myslím, že jsou to odpadky neboť to splývá s cestou… potom mi však poskočí srdce a s ním i obě nohy na druhou stranu, <i>„dopr…!!“</i> uvědomuji si dech varana, který se dotknul mého kotníku, protože jsem na něj málem šlápnul.
                        <br><br>
                    </p>

<!-- Galerie -->
 <div class="gallery" id="varan">
  <img src="https://raw.githubusercontent.com/Michalissimo/cestopisy/main/static/Sekce 2/varan_bangkok-scaled-e1759040481272-1064x1536.jpg" alt="">
</div>
<!-- /Galerie -->

                        <p>
                        Do teď je mi otázkou, jak se tam dostal.
                        <br><br>
                        Nicméně jsem byl jediný, koho to zajímalo.
                        Ani varana to moc nezajímalo - jen si tam tak odpočíval, zatímco Evropan se nad tím podivoval.
                        <br><br>
                        Četl jsem o nich více a když nepociťují ohrožení a nemají hlad, tak člověka nenapadají.
                        Zároveň se mohou potulovat i kanalizací, což mi připadalo jako jediné vysvětlení, proč uprostřed centra, daleko od všech parků leží tento dinosaurus.
                        Také jsem četl příběh, že nějaká dáma ho našla v toaletě, sice ne takto velikého, ale i přesto… tam už člověka <i>bumgun</i> nezachrání.
                        <br><br>
                        Elektroinstalace je další příběh… myslím, že v zemích třetího světa bych rád dělal elektrikáře, už jen kvůli tomu, že hlavním cílem bude hlavně funkčnost a nikoli estetika.
                        </p>

<!-- Galerie -->
 <div class="gallery">
  <img src="https://raw.githubusercontent.com/Michalissimo/cestopisy/main/static/Sekce 2/Elin-2-scaled.jpg" alt="">
    <img src="https://raw.githubusercontent.com/Michalissimo/cestopisy/main/static/Sekce 2/Elin-scaled.jpg" alt="">
      <img src="https://raw.githubusercontent.com/Michalissimo/cestopisy/main/static/Sekce 2/elin3.jpg" alt="">
</div>
<!-- /Galerie -->
                        <br><br>
                        <p>
                        Nemám rád veliká města, ale Bangkok si mě získal. 
                        <br><br>
                        Z míst, které jsem navštívil mohu za sebe doporučit nádherný <a href="https://maps.app.goo.gl/H2cAvRYDhRCyGZ3e9" target="_blank" rel="noopener noreferrer"> Grand Palace</a>, <a href="https://maps.app.goo.gl/6bpJRWkyXeMfX37k6" target="_blank" rel="noopener noreferrer"> Wat Phra Kaeo</a>, <a href="https://maps.app.goo.gl/bGYCpDgaBEJZsHKE6" target="_blank" rel="noopener noreferrer"> Wat Arun Ratchawararam</a>, <a href="https://maps.app.goo.gl/qsEhC39gZqcRij96A" target="_blank" rel="noopener noreferrer"> Wat Phra Chetuphon Wimon</a> - ve kterém doporučuji vyzkoušet masáže v <a href="https://maps.app.goo.gl/cDLgXNs7z1eswC2p6" target="_blank" rel="noopener noreferrer"> Medical School of Massage</a> (jedná se o školu tradiční <b>Thajské medicíny</b>, která se nachází uvnitř chrámu a musím uznat, že to z celého Thajska byla ta nejintenzivnější masáž) - jak sami říkají <i>„kde se moudrost léčení nejen učí, ale je vytesána do kamene pro další generace.“</i>
                        <br><br>
                        </p>

<!-- Galerie -->
 <div class="gallery" id ="sekce3">
  <img src="https://raw.githubusercontent.com/Michalissimo/cestopisy/main/static/Sekce3/bkk_chr-1-scaled.jpg" alt="">
    <img src="https://raw.githubusercontent.com/Michalissimo/cestopisy/main/static/Sekce3/bkk_chr-2-scaled.jpg" alt="">
      <img src="https://raw.githubusercontent.com/Michalissimo/cestopisy/main/static/Sekce3/bkk_chr-3-scaled.jpg" alt="">
      <img src="https://raw.githubusercontent.com/Michalissimo/cestopisy/main/static/Sekce3/bkk_chr-4-scaled.jpg" alt="">
      <img src="https://raw.githubusercontent.com/Michalissimo/cestopisy/main/static/Sekce3/bkk_chr-6-scaled.jpg" alt="">
      <img src="https://raw.githubusercontent.com/Michalissimo/cestopisy/main/static/Sekce3/thajsko_bkk-1-scaled.jpg" alt="">
      <img src="https://raw.githubusercontent.com/Michalissimo/cestopisy/main/static/Sekce3/thajsko_bkk-2-scaled.jpg" alt="">
      <img src="https://raw.githubusercontent.com/Michalissimo/cestopisy/main/static/Sekce3/thajsko_bkk-3-scaled.jpg" alt="">
</div>
<!-- /Galerie -->

                        <p>
                        Dále je zde spousta dalších míst, která stojí za vidění.
                        <br><br>
                        </p>
                        <br><br>

<!-- Galerie -->
 <div class="gallery">
  <img src="https://raw.githubusercontent.com/Michalissimo/cestopisy/main/static/Sekce 4/bkk2-2-scaled.jpg" alt="">
    <img src="https://raw.githubusercontent.com/Michalissimo/cestopisy/main/static/Sekce 4/bkk2-3-scaled.jpg" alt="">
      <img src="https://raw.githubusercontent.com/Michalissimo/cestopisy/main/static/Sekce 4/bkk2-4-scaled.jpg" alt="">
        <img src="https://raw.githubusercontent.com/Michalissimo/cestopisy/main/static/Sekce 4/bkk2-5-scaled.jpg" alt="">
          <img src="https://raw.githubusercontent.com/Michalissimo/cestopisy/main/static/Sekce 4/bkk2-6-scaled.jpg" alt="">
          <img src="https://raw.githubusercontent.com/Michalissimo/cestopisy/main/static/Sekce 4/thajsko_bkk_11-scaled.jpg" alt="">
</div>
<!-- /Galerie -->

                        <br><br>
                        <p>
                        Jako další místo navštěvuji <a href="https://maps.app.goo.gl/ES3M83Y9ySKiyxDL6" target="_blank" rel="noopener noreferrer"> Chatuchak Weekend Market</a>, který se koná od soboty do neděle, navštíví ho za víkend zhruba 200,000 lidí a je rozhodně co k vidění!.
                        <br><br>
                        Stánek na stánku, vše zbouchané z plechů a dřeva - když zaprší, voda protéká mezi uličkami. Procházím stánky a míjím neuvěřitelné množství věcí za pár bahtů. Zhruba po dvou hodinách si uvědomuji, že nic nepotřebuji a je to výlet na celý den. Mířím tedy na jídlo a k oblíbenému Pad Thai objednávám i mangový koktejl, ve kterém se lžička ani nepohne.
                        <br><br>
                        Zde taktéž potkávám hudebníka, kterému přispívám za pohodovou atmosféru kterou vytváří. Přizve mě k sobě a hovoří: <i>„Víš, já každý den čtu. Čtu stohy knih až takto veliké!</i> (ukazuje zhruba tři centimetry mezi ukazováčkem a palcem). <i>Procestoval jsem svět a vím, že láska je moc důležitá. Chci dělat dobrou atmosféru lidem, kteří zde procházejí, doufám že čteš taky, je to moc důležité. To proto abychom nezapomněli, kdo jsme. Odkud jsi…?“</i>.
                        <br><br>
                        Po našem rozhovoru hraje <i>San Francisco od Scotta McKenzie</i>… a já mlčky sedím a pozoruji houfy lidí, kteří si užívají svůj den.
                        <br><br>
                    </p>

<!-- Jednoduchá galerie -->
 <div class="gallery">
  <img src="/https://raw.githubusercontent.com/Michalissimo/cestopisy/main/static/Sekce 5/Thajsko_artista-scaled-e1759168902810.jpg" alt="">
</div>
<!-- /Jednoduchá galerie -->

                    <p>
                        <br><br>
                        Procházím dále na konec marketu a to co vídím, není místo pro milovníky zvířat.
                        <br><br>
                        Veverky na vodítku, želvy v krabicích veliké jako jejich krunýře, opice, mývalové, varani a prasata v klecích. Nuže jiný kraj, jiný mrav. Snažil jsem se zjsitit od místních více a dozvěděl jsem se, že je to pro Thajce jako domácí mazlíček, nikoli jídlo. Zda je to dobré či špatné, na to každý nalezne odpověď sám.
                        <br><br>
                        Pokračuji dále a nacházím <a href="https://maps.app.goo.gl/eHUVoPSADaszscx66" target="_blank" rel="noopener noreferrer"> Queen Sirikit Park</a>. 
                        <br><br>
                        Jelikož jsem součástí přírody, rozplýval jsem se nad místní flórou a faunou snad každý den. To, co doma poznávám pouze v botanických zahradách, zde tropické pásmo pomáhá vytvářet po celý rok a tedy není obtížné i uprostřed města vytvořit džungli. V parku potkávám varany, všelijaké druhy ptáků, zvuků a hlavně stromy, keře a květiny mezi kterými bych se dokázal procházet celý týden.
                        <br><br>
                    </p>
                    <br><br>

<!-- Galerie -->
 <div class="gallery">
  <img src="https://raw.githubusercontent.com/Michalissimo/cestopisy/main/static/Fotografie/FT1 (1).jpg" alt="Hudebník">
</div>
<!-- /Galerie -->
                    <br><br>
                    <p>
                        Dále navštěvuji <a href="https://maps.app.goo.gl/ES3M83Y9ySKiyxDL6" target="_blank" rel="noopener noreferrer">Lumphini Park</a>, <a href="https://maps.app.goo.gl/ES3M83Y9ySKiyxDL6" target="_blank" rel="noopener noreferrer">Benchakitti Park</a> a <a href="https://maps.app.goo.gl/ES3M83Y9ySKiyxDL6" target="_blank" rel="noopener noreferrer">Saranrom Park</a>, nádherná místa. Vše je poměrně blízko, postačí dojít do metra a vybrat stanici, která je nejblíže.
                        <br><br>
                        Je tu nový den, zdravím slunce na obloze a jdu vyzkoušet místní hromadnou dopravu.
                        <br><br>
                        Přicházím na autobusové nádraží a nerozumím tomu, co se tam děje. Dámy za přepážkou divoce listují v papírech a křičí stanice, kam se zrovna odjíždí, <i>„To jako vážně?“</i>. Nevím, jak se dostat do svého cíle a proto to zkouším podobně, <i> jsou zde tři budovy, v jedné to musí vyjít.“</i>
                        <br><br>
                        Vcházím do první a křičím, <i>„Ayutthaya, Ayutthaya?!“</i> paní zvedá ruku a ukazuje prstem doprava. Vycházím ven a v další budově opakuji stejný postup. Za chviličku už držím lístky a po cestě si užívám Indický Bollywood ve vytuněném autobusu.
                        <br><br>
                    </p>
                    <br><br>

<!-- Galerie -->
 <div class="gallery">
  <img src="https://raw.githubusercontent.com/Michalissimo/cestopisy/main/static/Fotografie/FT1 (2).jpg" alt="">
  <img src="https://raw.githubusercontent.com/Michalissimo/cestopisy/main/static/Fotografie/FT1 (3).jpg" alt="">
  <img src="https://raw.githubusercontent.com/Michalissimo/cestopisy/main/static/Fotografie/FT1 (5).jpg" alt="">
</div>
<!-- /Galerie -->       
                    <br><br>
                    <p>
                        Vystupuji v historickém městě Ayutthaya a zažívám extrémy Thajského počasí, sundavám mikinu a vystupuji z ledového autobusu na 40°C žahnoucí slunce. Poté co projdu památky a usadím se k jídlu, přichází liány vody, které minimálně dvě hodiny neustávají.
                    </p>
                    <br><br>
<!-- Galerie -->
   <div class="gallery">
    <img src="https://raw.githubusercontent.com/Michalissimo/cestopisy/main/static/Fotografie/FT1 (6).jpg" alt="">
    <img src="https://raw.githubusercontent.com/Michalissimo/cestopisy/main/static/Fotografie/AyuBus.png" alt="">
</div>
<!-- /Galerie -->       
                    <br><br>
                    <p>
                        Jsem vděčný, jak mi počasí od začátku přeje a po vyprahnutém odpoledni si užívám vodu, která leje z nebe.
                        <br><br>
                    </p>
                    <br><br>

<!-- Galerie -->
 <div class="gallery">
    <img src="https://raw.githubusercontent.com/Michalissimo/cestopisy/main/static/Fotografie/FT1 (7).jpg" alt="">
    <img src="https://raw.githubusercontent.com/Michalissimo/cestopisy/main/static/Fotografie/FT1 (8).jpg" alt="">
    <img src="https://raw.githubusercontent.com/Michalissimo/cestopisy/main/static/Fotografie/FT1 (9).jpg" alt="">
</div>
<!-- /Galerie -->    
                    <br><br>
                    <p>
                        <br><br>
                        Zkouším ještě místní masáž a zbytek dne trávím s Thajskými dívkami, které potkávám v kavárně. Rozplývají se nad Evropanem, kterému nerozumí ani slovo anglicky… otáčí na mě svůj telefon se slovy, <i>„Krásný, miluji tě, jaké jsou tvé preference?“</i> Nakonec je z toho vtipná konverzace skrze Google Translator a já zjišťuji, že můžeme společně prožít nejen naši <i>vzájemnou lásku</i>, ale také procestovat Thajsko, protože otec vlastní Tuk-tuk a slečny jsou sestry.
                        <br><br>
                        V kavárně jsem vždy vítán i s kávičkou zdarma a odvracím se se slovy, <i>„Tak příště naviděnou, budu se těšit.“</i> Maváme si a slyším přijíždějící vlak, který troubením vyhání směčky psů z kolejí. Než vlak přijede, ještě se setkávám se staršími Američany, kteří mi vypráví, co vše na cestách prožili a že je Česká republika daleko - nestíhám se ani rozloučit, protože mě už průvodčí táhne za ruku a tlačí mě do vagonu.
                        <br><br>
                        Déšť již dávno ustal a já nastupuji do lednice jménem vlak. Je nutno poznamenat, že když prší, teplota se pocitově nezmění ani o stupeň, takže lze v klidu zmoknout a poté zase uschnout bez pocitu chladu - pokud zrovna nenastoupíte do dopravního prostředku nebo nevejdete do budovy.
                        <br><br>
                        Nakonec zůstávám pouze v jednom hotelu, který mohu vřele doporučit všem, kteří si přejí zůstat na srdečném místě. Jedná se o Baan Tepa Boutique House. Myslel jsem, že umístění je poměrně strategické, ale v docházkové vzdálenosti je akorát všeznámý Khaosan Road a nejbližší městský přístav Thewes Pier - ze kterého se můžete převézt na další místa, nicméně zbytek je daleko a dobře poslouží aplikace či místní taxikáři.
                        <br><br>
                        Pamatuji slova majitelky: „Nechceme, aby to byl hotel. Každý, kdo sem přijde, je členem naší rodiny.“
                        <br><br>
                        Po týdnu cítím, že je čas vyrazit.
                        <br><br>
                        Dotazuji se místních a dozvídám se o záplavách v okolí Chiang Mai. Vzhledem k tomu, že jsem chtěl putovat přesně tam… volím jih Thajska, ostrovy, slunce moře a pláže. 
                        <br><br>
                        Objednávám trajekt na ostrov Ko Samui a letenku do Surat Thani tak, aby vše proběhlo hladce. Letiště na ostrově Koh Samui totiž vlastní soukromá společnost Bangkok Airways, která jedinná poskytuje přímé lety. A tedy je mnohem levnější udělat přesun po moři. Celkem tato cesta vyjde asi na 4-5 hodin.
                        <br><br>
                        Loučím se s místními, chytám dobré ceny a tedy za cenu Boltu po Brně přelétávám z rušného Bangkoku na ostrovy.
                        <br><br>
                        O plážích a moři sním již několik let, nemohu se dočkat. 
                        <br><br>
                    </p>
        </div> 
    </section>
    
    <!-- Ko Samui -->
    <section class="section2">
        <div class="container">
            <div class="title-line"></div>
                <div class="content-text">
                    <h2>Ko Samui, které nikdy nespí</h2>
                        <p>
                            Při plavbě na ostrov stojím na okraji lodi a nechápu krásu nekonečného oceánu. 
                            <br><br>
                            Procházím se po lodi a potkávám milou cestovatelku z Kolína nad Rýnem. Už při prvním pohledu se okamžitě propadám do oříškových očí a ztrácím půdu pod nohama. Ihned ji oslovuji… lichotí mé angličtině, neboť tou svou si není jista. Sdílíme dosavadní zážitky a stejné pocity, pozorujeme vlny, které se od sebe odrážejí a vytvářejí tak obrazce z pěny. Oba jsme v Thajsku poprvé. Usmívá se a já se snažím držet nohama pevně na zemi… tedy na lodi.
                            <br><br>
                        </p>
 
<!-- Jednoduchá galerie -->
 <div class="gallery">
  <img src="" alt="">
</div>
<!-- /Jednoduchá galerie -->
                        <p>
                            Předáváme si telefonní čísla, domlouváme setkání i na další den s jejími přáteli, kteří jsou již na ostrově. Kotvíme, dívka shání taxi a odjíždí na druhou stranu ostrova. Můj hotel je strategicky pět minut pěšky od přístavu.
                            <br><br>
                            Už je tma a stojím na pláži, pozoruji mihotání světel lodí v oceánu a nohy se mi konečně boří do písku. Slyším šumění oceánu, který mi hladí chodidla, dýchám čerstvý vzduch, koukám na nebe plné hvězd… 
                            <br><br>
                            …pociťuji vděčnost za život.
                            <br><br>
                            Probouzím se ráno hladový a dostávám zprávu ohledně setkání v kavárně. Objednávám si snídani a ještě běžím do 7-Eleven pro vodu - pitná voda v Thajsku neteče jako v Evropě z kohoutku a je potřeba pít balenou.
                            <br><br>
                            Jízda na skůtru v Bangkoku mě natolik nadchla, že jsem se rozhodl ji prožít znovu a to při cestě na druhou stranu ostrova. Objednávám  <a href="https://www.grab.com/sg/" target="_blank" rel="noopener noreferrer"> Grab </a> a jedu za přáteli.
                            <br><br>
                        </p>
                </div>
                            
<!-- Jednoduchá galerie -->
 <div class="gallery">
  <img src="" alt="">
</div>
<!-- /Jednoduchá galerie -->

                        <p>
                            Vychutnáváme si kávu na ostrově uprostřed oceánu a zjišťujeme, že si rozumíme. Shodneme se, že všichni zůstaneme v jednom hostelu.
                            <br><br>
                            Chceme si půjčit motorky, ale odrazuje nás část smlouvy, dělíme se o Tuk-tuk. Společně navštěvujeme místní pláže, ochutnáváme noční market plný výborného jídla a poznáváme se.
                            <br><br>
                            Objevujeme noční život, z hostelu pokračujeme do ARKbaru - v životě jsem nic takového neviděl… skvělá hudba, plná pláž lidí a tanec. Nakonec trávím na Koh Samui dva dny, které se převrací v jednu párty bez potřebného spánku.
                            <br><br>
                            Než slečně stihnu povědět, co od začátku cítím, nějak se v tom všem ztrácím, <i>„Zase jsem se rychle zamiloval? Nebo jsem byl tentokrát opatrnější? Vždyť chci putovat sám… ale ten pocit, tak dlouho jsem ho necítil!“</i>
                            <br><br>
                            Než se z toho všeho stihnu vymotat, vidím ji odcházet s jinými muži. Přichází osvícení a já děkuji za toto rychlé řešení situace. Po zbytek večera s Fabianem odcházíme zpět do centra a několik hodin trávíme u kulečníku a šipek s dalšími cestovateli.
                            <br><br>
                            Jednalo se o hostel SocialTel Koh Samui, který doporučuji všem cestovatelům, kteří se rádi baví a potkávají se s lidmi. Skvělé jsou sociální aktivity, které mají v hotelu zdarma - od kulečníku, šipek, ping-pongu, bazénu, až po večení karaoke. Hostel se nachází uprostřed nejrušnější části Koh Samui, tedy nuda nehrozí.  
                            <br><br>
                            Třináct let bez alkoholu a teď jsem si připoměl, proč to nepotřebuji, stejně tak jako zkušenost s hostely.
                            <br><br>
                            <i>„Takto to dále nejde,“</i> říkám si… když se mi v pět ráno stále třese postel z hudby, která je okolo nás. Sahám se zalepenýma očima po flašce s vodou, která je prázdná - představa že musím na chodbu a probudím tím další dva spolubydlící je únavná, upadám zpět do polštáře. Probouzím se třetí den brzy ráno, asi jsem ani nespal a od této chvíle přesně vím, co chci - ticho, svůj prostor, soukromí a klid.
                            <br><br>
                            Děkuji nahoru za zkušenost - vyskakuji z postele a probouzím Inda, který spal podemnou. Čtyřicetiletý muž o polovinu menší než já, programátor, který se rozhodl poznat svět. Začal doma v Indii, přesunul se do Thajska a přespává na hostelech, aby poznal co nejvíce lidí. Je takto konečně šťastný.
                            <br><br>
                            Nahážu věci do batohu, své přátele z Německa nechávám v zádech a nasedám na svou vlnu.
                            <br><br>
                            Skáču na první <i>speedboat</i> v přístavu a mířím na nejbližší ostrov <b>Ko Phangan</b>. Opět bez plánu, pozoruji přibližující se ostrovy a cítím příliv energie, husí kůže mi přebíhá po zádech, <i>„tady to bude ono,“</i> říkám si. Vyskakuji z lodě ven a s otevřenou pusou si prohlížím obrovskou válečnou loď.
                            <br><br>
                            Usedám pod sochou, odemykám telefon, následuje <i>Booking</i>, mávám na taxi a jedu do svého bungalovu na severu ostrova.
                            <br><br>
                            Laskavě mě objímá známý pocit naprosté svobody.
                        </p>

<!-- Galerie -->
 <div class="gallery">
  <img src="" alt="">
</div>
<!-- /Galerie -->       

    </section>

<!-- Ko Phangan -->
    <section class="section2">
        <div class="container">
            <div class="title-line"></div>
                <div class="content-text">
                    <h2>Ko Pha-ngan - Vítej doma</h2>
                        <p>
                            Procházím nádherným parčíkem, po stranách květiny všech barev a bungalovy. Vcházím do otevřené recepce po dřevěné podlaze, která vytváří ten úžasný zvuk pokaždé, když ji zatíží mé chodidlo. „Sawatdee kha!“ zdraví mě recepční, přitom se milé Thajky stojící opodál pousmívají. Dostávám klíče a slečna mě přes můstek doprovází po teplém písku ke dveřím.
                            <br><br>
                            Vykračuji z bungalovu a srdce se mi krásou rozlévá po pláži.
                            <br><br>
                            Jsem tu sám, uprostřed ničeho a štěstím se třesu, sny se mi stali realitou.
                            <br><br>
                        </p>

<!-- Galerie -->
 <div class="gallery">
  <img src="" alt="">
</div>
<!-- /Galerie -->       

                        <p>
                            Zelené ostrovy po stranách, nikde ani člověka. Čisté bílé pláže a divoce modrý oceán, nad hlavou vařící slunce. Skáču do oceánu, nechávám se unášet a těším se z této volby. 
                            <br><br>
                            Stoupám si a říznu si nohu o korál, <i>„aha.. toto už nejsou takové pláže jako na Samui. Musím být opatrnější.“</i> Nic se neděje, plavu dál, rozplývám se… užívám si momentů svého života, i bolest k němu patří. 
                            <br><br>
                        </p>

<!-- Galerie -->
 <div class="gallery">
  <img src="" alt="">
</div>
        <!-- /Galerie -->

                        <p>
                            Zjišťuji, že bez motorky se na ostrově nepohnu, ostrov není tak turistický, takže dostat se přes ostrov stojí čtvrtinu letenky. Nacházím nejbližší půjčovnu skůtrů a předtím se ještě několikrát rozmýšlím. Nicméně teď už vím, že s přebytečným přemýšlením v životě nic nezažiju, <i>„Skůtry nejsou pojištěné, já nemám pojištění, jezdí se po levé straně a nikdy jsem ho neřídil… avšak je tu tolik k vidění! Pokud se něco stane, na hrobě bude stát - zemřel u toho, co miloval.“</i>
                            <br><br>
                            A bylo rozhodnuto.
                            <br><br>
                            Sebevědomě se majitele ptám, jak toto vozidlo funguje. Tvářím se, že vím, co dělám. Učím se z jeho slov… první rozjezd, motorka mi málem utekla ze silnice a ještě v protisměru… směju se, co mi taky zbývá. První zatáčka, utírám pot z čela. V další zatáčce si uvědomuji, že se jezdí na druhé straně. Zvládám první kopec.
                            <br><br>
                            Za dalších 10 minut se mi štěstí rozlévá do očí… cítím vítr v žilách a už si to valím na první vyhlídku, skútr? Nejlepší rozhodnutí mé cesty v Thajsku.
                            <br><br>
                        </p>

<!-- Galerie -->
 <div class="gallery">
  <img src="" alt="">
</div>
<!-- /Galerie -->
                        <p>
                            Projíždím celý sever a po pár dnech se přesouvám na jih do levnějšího hotelu. 
                            <br><br>
                            Hotel dosahuje svého jména <i>Jungle vibes</i>, když mi v noci běží po stěně gekon a píská jako hračka pro psy. Za stěnami se v noci ozývají zvuky, které bych si v životě nevymyslel. 
                            <br><br>
                            V tomto hotelu také poznávám Aarona z Londýna a Jessicu z Manchesteru.
                            <br><br>
                            Aaron je softwarový inženýr, zápasí v Muay Thai a chce se do Thajska přestěhovat, Londýn už nezvládá. Je smutný, zbývá mu poslední týden a byl tu šest měsíců.
                            <br><br>
                            Jessica je mi více podobná, dost si rozumíme - je to svobodná duše, brouzdá světem a v běžném zaměstnání nenachází žádný smysl. Stará se již tři měsíce v dobrovolnickém centru o psy a zahrádku. Po večerech se učí hrát na kytaru a brzy odlétá do jiného města.
                            <br><br>
                            Majitel hotelu není o nic starší než já a má ihned vedle svůj bungalov. Žije prý z toho, co mu vydělá hotel, vracet se domů nehodlá.
                            <br><br>
                            Půjčuji si jinou motorku od Itala, který na ostrově žije již 33 let: <i>„to víš, nebavilo mě to… mám tu čtyři obchody, prodávám trávu a půjčuju motorky, to mi stačí.“</i>
                            <br><br>
                            Mezitím objevuji krásy podmořského světa, tajemné pohybující se korály a barevné rybičky. Chci vidět každičkou pláž ostrova, barvu i vodopád, který tu matka země vytvořila. Pozoruji paprsky slunce odrážející se od oceánu, rybáře, kteří s každým západem slunce vyrážejí z pláží na lov ryb. Dýchám horký vzduch a se vší opatrností prolézám džungle, potkávám divoké opice v přirozeném prostředí. Po večerech posedávám u přístavu a pozoruji přílivové vlny, které se tříští o skály… měsíc zapadající do moře.
                            <br><br>
                            Navštěvuji chrámy a mezitím zkouším nesčetný počet jídel a restaurací. Kajakem obeplouvám ostrůvek v Národním parku <b>Ang Thong</b>, který mi po nekonečném výšlapu, vyráží poslední dech svým výhledem na <b>42 ostrovů</b>. S lidmi, které už nejspíše nikdy neuvidím, s tichým výrazem pozorujeme nádheru, kterou nám matka země nadělila.
                            <br><br>
                        </p>

<!-- Galerie -->
 <div class="gallery">
  <img src="" alt="">
</div>
        <!-- /Galerie -->    

                        <p>  
                            Od protančených nocí, šumění oceánu a křiku ptáků, po nohy zabořené do písku.     
                            <br><br>
                            Po pravé ruce nad horami létají blesky, po levé se vznáší měsíc v úplňku a před očima se mi otevírá modrý oceán, který světélkuje v každém pohybu.
                            <br><br>
                        </p>

<!-- Jednoduchá galerie -->
 <div class="gallery">
  <img src="" alt="">
</div>
<!-- /Jednoduchá galerie -->

                        <p>
                            Plním nádrž do plna a znovu létám, tentokrát na pevné zemi s hlavou v oblacích. S motorkou v nocích po ostrově ožívám. Od severu na jih a zase zpět, jen pro ten pocit, že žiju.
                        </p>

<!-- Galerie -->
 <div class="gallery">
  <img src="" alt="">
</div>
<!-- /Galerie -->   
        
                        <p>
                            Mysl kompletně utichá.
                            <br><br>
                            Potkávám stejně smýšlející cestovatele z celého světa a zjišťuji o sobě, že v cizím jazyce se vyjadřuji naplno a cítím se mnohem svobodněji, než doma. Společně lezeme na skály a skáčeme z útesu do oceánu. Prozkoumáváme opuštěná místa a zbořené vesnice. Sedíme na molu a pozorujeme západ slunce, který se částečně schovává za obrovské skály a mizí v oceánu. Smějeme se tomu, co se nám před očima naskýtá a nechápeme tíhu života z minulosti. Sdílíme příběhy a sny, které jsou až směšně společné.
                            <br><br>
                            Slýchám ať zůstanu, „Kdyby to jen bylo možné, už se nevracím, věřte mi.“
                            <br><br>
                            Ostrov se mi tak stává druhým domovem.
                            <br><br>
                            Se slzami v očích jej opouštím po šestnácti dnech.
                        </p>

<!-- Jednoduchá galerie -->
 <div class="gallery">
  <img src="" alt="">
</div>
<!-- /Jednoduchá galerie -->

                </div>
         </div>
    </section>
<!-- Ko Tao -->
  <section class="section">
        <div class="container">
            <div class="title-line"></div>
                <div class="content-text">
                    <h2>Ko Tao</h2>
                        <p>
                            Než se vrátím, přeji si vidět ještě tento ostrov, o kterém jsem na cestách několikrát slyšel. Držím lístek na další loď, vyskakuji a ještě v přístavu si půjčuji skůtr. Hledám nejlepší místo pro přespání na ostrově.
                            <br><br>
                            Jako první mě ihned zaráží spousta motorek, obchodů a lidí kam se člověk podívá.
                            <br><br>
                            <b>Ko Tao</b> je asi nejlepší ostrov pro potápění a šnorchlování. Můžete zde vidět výhledy jako namalované, veliké želvy a při troše štěstí i Mantu obrovskou.
                            <br><br>
                            Tento ostrov je rájem potápěčů a také turistů. Na jednu stranu je tu krásně, na stranu druhou je ostrov maličký a přejedete ho za 15 minut. Mít možnost, tak ostrov na pár měsíců uzavřu, aby se obnovil. Vše je tu pod kontrolou, za každou vyhlídku i pláž musíte zaplatit a celkově jsem se tu necítil vůbec svobodný.
                            <br><br>
                            Samozřejmě chápu, že díky tomuto ostrovu ekonomika rozkvétá, ale na stranu druhou… „Jak ostrov vypadá v sézóně, si ani neumíš představit,“ říká mi místní Thajec, který mi akorát plácá palačinku. Nemají o takové návaly turistů zájem. 
                            <br><br>
                            Obrázek si každý musí udělat sám dle vlastního úsudku. Samozřejmě si nestěžuji, neboť i já jsem toho součástí tím, že jsem na ostrově byl. Kdybych to věděl dříve, ani tam nejedu.
                        </p>

<!-- Galerie -->
 <div class="gallery">
  <img src="" alt="">
</div>
<!-- /Galerie -->   

                        <p>
                            Cesty jsou na severu velmi nebezpečné, ačkoli se o tom málo mluví. Nic strmějšího jsem v životě neviděl. Sjíždím k první pláži a cestou nazpět tlačím motorku očima, aby jsem se dokázal vrátit zpět nahoru na cestu. Pokusil jsem se dostat po pevnině do známé Mango Bay, nicméně ani pěšky se mi tato cesta nepodařila uskutečnit. Po cestě jsem narazil na smečku divokých psů a také na místní, kteří řekněme nebyli v tento den úplně přívětivý. Lepší je usednout na loď a navštívit tyto místa z vody.
                            <br><br>
                            K mému překvapení potkávám pár z Izraele, který jsem poznal v džungli na ostrově Ko Phangan. Společně prozkoumáváme část ostrova. Vychutnáváme si poslední coconut shake při západu slunce a cesty se nám alespoň pro teď, definitivně rozcházejí.
                            <br><br>
                            Ještě se na pár dní vracím na Ko Phangan a poté mířím na poslední noc do Bangkoku.
                        </p>

<!-- Jednoduchá galerie -->
 <div class="gallery">
  <img src="" alt="">
</div>
<!-- /Jednoduchá galerie -->

                </div>
        </div>
    </section>

<!-- Zpět v Evropě -->
     <section class="section2">
        <div class="container">
            <div class="title-line"></div>
                <div class="content-text">
                    <h2>Zpět v Evropě</h2>
                        <p>
                            Překvapivě se nemusím vracet <i>„zpět do reality“</i> a necítím smutek. Cesta mi dala přesně to, co jsem hledal… jinak by tento článek ani nevznikl. Čím dále a déle jsem od domova, tím více se nacházím a jestli mi něco dala, tak je to část sebe samého. Pokud něco vzala, tak to vše, co jsem nepotřeboval.
                            <br><br>
                            Na cestách jsem po vystoupení z letadla prožíval pocity naprostého osvobození. Tam, kde se v domovské krajině setkávám s nepochopením, neporozuměním a odporem, mě cizí krajina přijala. Obzvláště jsem si rozuměl s dalšími cestovateli, kteří mě v mém úhlu pohledu podpořili v každém směru. Teď už vím, že nejsem sám.
                            <br><br>
                            Vděčnost a radost jsou dvě slova, která mě provázela po celou cestu. Nebudu lhát, nejednou nademnou stáli strážní andělé… ať už mi upadl telefon na kraj srázu - ve kterém jsem měl naprosto vše - a výsledkem bylo pouze prasklé sklo. Utopil jsem si sluchátka. Rozříznul jsem si chodidlo. Pronásledovala mě smečka psů a nebo se na mě v protisměru řítilo v noci auto. Nastala spousta vztahových záležitostí, které člověka poučí o jeho hlouposti.
                            <br><br>
                            Nebo když jsem v restauraci ztratil peněženku, která zůstala na pokoji - dobře, to byla má nepozornost. 
                            <br><br>
                            Přesto věřím, že když člověk k životu přistupuje s pokorou a vděčností, přihodí se mu pouze to, co si prožít má.
                            <br><br>
                            Bydlel jsem celkem v pěti hotelech a jednom hostelu, střídal jsem dle pocitu a potřeby. Jídlo je výtečné a opravdu levné - říká se, že v Thajsku je nejdražší alkohol a drogy. Kdo chce, může po celou dobu zůstat sám. Kdo potřebuje, každý den může najít další spolucestovatele.
                            <br><br>
                            Ačkoli občas přišli momenty samoty, ve výsledku jsem byl šťastnější sám. Zjistil jsem, že žiji pouze ve chvílích, kdy nevím co mě čeká.
                            <br><br>
                            Máme se v Evropě hodně dobře… ale jsme skutečně šťastní? Když pozoruji, občas si dovolím pochybovat, ale třeba to vidím špatně. Zjistil jsem, že existuje tolik způsobů života a já žiji snad v tom nejméně vhodném. Lidé cestují s neziskovými organizacemi, učí druhé potápění, pomáhají na farmách, hotelech či vše prodali a jen jdou s přítomností.
                            <br><br>
                            Co bude dále? Netuším. 
                            <br><br>
                            Nejraději bych v cestách pokračoval, přeji si toho ještě hodně vidět. Představa že nastupuji do letadla mi vytváří úsměv na srdci… a tak se nechávám vést.
                            <br><br>
                            Sedím v čajovně a ještě na moment se dotýkám vzpomínek, ze kterých tvořím.
                            <br><br>
                            Děkuji všem za přečtení a věřím, že Vám slova něco přinesla.
                            <br><br>
                            Přeji nádherný den,
                            <br><br>
                            ~ Michal
                        </p>

<!-- Jednoduchá galerie -->
 <div class="gallery">
  <img src="" alt="">
</div>
    </div>

<!-- Pokud jsi četl můj krásný HTML až sem, tak to gratuluji. Dej mi vědět! -->